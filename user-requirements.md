
## Kërkesat e Përdoruesit për Sistemin e Shitjes së Biletave

### Kërkesat Funksionale

#### 1. Gjetja e aktiviteteve

1. Përdoruesit mund ti gjejnë aktivitetet që ju interesojnë duke
   kërkuar në sistem sipas llojit të aktivitetit, sipas datës, sipas
   vendit, sipas organizuesit të eventit, duke përdorur fjalë kyçe,
   duke i filtruar sipas çmimit, etj. (M)

2. Përdoruesit mund të shkojnë edhe direkt te faqja e aktivitetit
   nëpërmjet adresës URL (që mund ta kenë gjetur në FB, Twitter, mund
   tu ketë ardhur me email, etj.) (M)

#### 2. Rregjistrimi në sistem

1. Përdoruesit mund të identifikohen në sistem ose jo (mund ti blejnë
   biletat edhe në mënyrë anonime). Në rast se identifikohen, kjo i
   ndihmon që të ruajnë në sistem detajet e pagesës, në mënyrë që mos
   ti përsëritin sa herë që blejnë një biletë. (M)

2. Gjithashtu, nqs rregjistrohen në sistem, mund ta konfigurojnë
   sistemin që ti njoftojë automatikisht për eventet e reja që
   përputhen me kriteret e vendosura prej tyre (p.sh. lloji i eventit,
   orari, vendi, organizuesi, etj.). (N)

3. Po ashtu mund të përfitojnë edhe nga uljet që mund të bëjnë
   manaxhuesit e eventeve për klientët e rregullt. (N)

#### 3. Pagesa e biletave

1. Përdoruesit mund të paguajnë për biletat me karta krediti. (M)

2. Po ashtu mund të paguajnë me PayPal, me Bitcoin, etj. (N)

#### 4. Ruajtja e biletave

1. Bileta e blerë mund të shkarkohet në format PDF, dhe gjithashtu
   mund të shfaqet në ekran për ta printuar, ose për ta fotografuar me
   celular, ose për ti bërë një shkrepje (screenshot). (M)

2. Nqs përdoruesi është i rregjistruar, bileta ruhet në llogarinë e
   tij. (M)

3. Përdoruesit të rregjistruar bileta i dërgohet gjithashtu edhe me
   email. (N)

#### 5. Detajet e biletës

1. Bileta e blerë përmban detajet e aktivitetit si dhe një numër
   serial, të dhëna të cilat enkriptohen nga sistemi dhe shfaqen në
   formën e një kodi 2D. (M)

2. Ky kod 2D mund të skanohet me anë të një celulari nga organizatorët
   e eventit dhe të verifikohet nga sistemi që është i saktë. (M)

3. Enkriptimi që përdoret bën të pamundur falsifikimin e biletave. (M)

4. Numri serial dhe kodi2D i biletës i mundësojnë përdoruesit që të
   bëjë edhe vlerësime, komente, apo ankesa lidhur me aktivitetin ku
   ka marrë pjesë. (M)

#### 6. Krijimi dhe manaxhimi i aktiviteteve

1. Çdo përdorues i rregjistruar mund të bëhet manaxhues aktivitetesh,
   mjafton që të japë dhe të verifikojë detajet e llogarisë ku do ti
   bëhet pagesa nga sistemi. (M)

2. Manaxhuesit e aktiviteteve krijojnë aktivitete të reja, ku çdo
   aktivitet ka një datë dhe orë, vendin ku zhvillohet, detaje rreth
   aktivitetit (përfshirë edhe foto ose postera), numrin e vendeve të
   lira, çmimin për çdo biletë, etj. (M)

3. Çmimet e biletave mund të ndryshojnë edhe në varësi të kohës (p.sh
   dy javë para aktivitetit çmimet mund të jenë më të lira, ose 50
   blerësit e parë mund të kenë çmime më të lira, etj.) (N)

4. Manaxhuesit e aktiviteteve mund të krijojnë kopje të një aktiviteti
   të mëparshëm dhe ti bëjnë modifikime të vogla (p.sh. ti ndryshojnë
   datën ose orën). (M)

5. Gjithashtu mund të krijojnë aktivitete përsëritëse (p.sh. që
   përsëriten çdo 2 orë, ose çdo ditë të javës, për një periudhë kohe
   të caktuar). (N)

6. Manaxhuesit e aktiviteteve mund të shikojnë në çdo moment numrin e
   biletave të shitura për çdo aktivitet. (M)

7. Përdoruesit mund të lënë përshtypjet e tyre për një aktivitet, në
   rast se një gjë e tillë lejohet nga manaxhuesi i aktivitetit. (N)

#### 7. Administrimi i sistemit

1. Në fund të çdo muaji sistemi transferon në llogarinë bankare të
   manaxhuesve sasinë e parave të grumbulluara nga shitjet e
   biletave. (M)

2. Sistemi mban një përqindje të vogël nga sasia e parave të
   grumbulluara. (M)

3. Administratorët kontrollojnë eventet dhe manaxhuesit në mënyrë që
   sistemi të mos përdoret për gjëra të jashtëligjshme. (M)

4. Po të jetë nevoja admnistratorët mund të fshijnë aktivitete të
   caktuara ose mund të bllokojnë llogaritë e manaxherëve të
   caktuar. (M)

5. Përdoruesit mund të kontaktojnë administratorët e sistemit për të
   raportuar probleme ose gjëra që nuk shkojnë (në lidhje me
   aktivitetet). (N)


## Kërkesat Cilësore (Jo-Funksionale)

1. Sistemi duhet të lejojë përdorim normal edhe nga përdorues të
   parregjistruar (vizitorë). (M)

2. Sistemi duhet të ofrojë siguri maksimale për ruajtjen e të dhënave
   të përdoruesve të rregjistruar, meqënëse përfshihen edhe të dhëna
   sensitive si karta e kreditit. (M)

3. Sistemi duhet të jetë vazhdimisht në gjendje pune. Ndërprejet e
   mundshme të punës nuk duhet ti kalojnë më shumë se 5 min në orë,
   përndryshe mund të shkaktojnë vonesa të papranueshme gjatë
   verifikimit të biletave. (M)

4. Sistemi duhet të garantojë pamundësinë e fallsifikimit të
   biletave. (M)
