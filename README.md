# online-tickets

## Një Sistem Për Shitje Online të Biletave

Ky sistem mundëson shitjen online të biletave të kinemave, teatrove,
koncerteve, stadjumeve, dhe çfarëdolloj eventi tjetër që ka nevojë për
shitje biletash.

Përdoruesit e sistemit mund të jenë manaxherë të eventeve ose blerës
të biletave. Gjithashtu sistemi ka edhe të paktën një administrator.

Manaxhuesit e eventeve krijojnë evente të reja, ku çdo event ka një
datë dhe orë, vendin ku zhvillohet, detaje rreth eventit (përfshirë
edhe foto ose postera), numrin e vendeve të lira, çmimin për çdo
biletë, etj. Çmimet e biletave mund të ndryshojnë edhe në varësi të
kohës (p.sh dy javë para eventit çmimet mund të jenë më të lira, ose
50 blerësit e parë mund të kenë çmime më të lira, etj.)

Manaxhuesit e eventeve mund të krijojnë kopje të një eventi të
mëparshëm dhe ti bëjnë modifikime të vogla (p.sh. ti ndryshojnë datën
ose orën), ose mund të krijojnë evente përsëritëse (p.sh. që
përsëriten çdo 2 orë, ose çdo ditë të javës, për një periudhë kohe të
caktuar).

Manaxhuesit e eventeve mund të shikojnë në çdo moment numrin e
biletave të shitura për çdo event. Në fund të çdo muaji sistemi
transferon në llogarinë bankare të manaxhuesve sasinë e parave të
grumbulluara nga shitjet e biletave. Sistemi mban një përqindje të
vogël nga sasia e parave të grumbulluara.

Çdo përdorues i rregjistruar mund të bëhet manaxhues eventesh, mjafton
që të japë dhe të verifikojë detajet e llogarisë ku do ti bëhet pagesa
nga sistemi.

Administratorët e sistemit zgjidhin problemet ose konfliktet e
mundshme, si dhe kontrollojnë eventet dhe manaxhuesit në mënyrë që
sistemi të mos përdoret për gjëra të jashtëligjshme. Po të jetë nevoja
admnistratorët mund të fshijnë evente të caktuara ose mund të
bllokojnë llogaritë e manaxherëve të caktuar.

Blerësit e biletave mund ti gjejnë eventet që ju interesojnë duke
kërkuar në sistem sipas llojit të eventit, sipas datës, sipas vendit,
sipas organizuesit të eventit, duke përdorur fjalë kyçe, duke i
filtruar sipas çmimit, etj. Por ata mund ti gjejnë eventet edhe në
rrjetet sociale (FB, Twitter, etj.) ku i kanë reklamuar organizuesit e
tyre, dhe të shkojnë direkt te faqja e eventit për të bërë blerjen e
biletës.

Blerësit e biletave mund të identifikohen në sistem ose jo (mund ti
blejnë biletat edhe në mënyrë anonime). Në rast se identifikohen, kjo
i ndihmon që të ruajnë në sistem detajet e pagesës, në mënyrë që mos
ti përsëritin sa herë që blejnë një biletë. Gjithashtu, nqs
rregjistrohen në sistem, mund ta konfigurojnë sistemin që ti njoftojë
automatikisht për eventet e reja që përputhen me kriteret e vendosura
prej tyre (p.sh. lloji i eventit, orari, vendi, organizuesi, etj.). Po
ashtu mund të përfitojnë edhe nga uljet që mund të bëjnë manaxhuesit e
eventeve për klientët e rregullt.

Përdoruesit mund të paguajnë për biletat me karta krediti, me PayPal,
me Bitcoin, etj. Bileta e blerë u dërgohet me email, ose shfaqet në
ekran për ta printuar ose për ta fotografuar me celular. Ose në rast
se faqja e biletave është hapur që nga celulari, mund ti bëhet një
screenshot. Përdoruesit e rregjistruar mund ti gjejnë biletat e blera
gjithmonë në llogarinë e tyre, kurse përdoruesit anonimë duhet të
marrin masat për ta printuar biletën e blerë, për ta fotografuar, ose
për ti bërë screenshot.

Bileta e blerë përmban detajet e eventit si dhe një numër serial, të
dhëna të cilat enkriptohen nga sistemi dhe shfaqen në formën e një
barkodi 2D. Ky barkod mund të skanohet me anë të një celulari nga
organizatorët e eventit dhe të verifikohet nga sistemi që është i
saktë. Teknikat e enkriptimit që përdoren bëjnë të pamundur
falsifikimin e biletave.

Blerësit e biletave mund të lënë edhe përshtypjet e tyre për eventin,
në rast se një gjë e tillë aktivizohet nga manaxhuesit e
eventeve. Gjithashtu ata mund edhe të kontaktojnë administratorët e
sistemit për të raportuar probleme ose gjëra që nuk shkojnë (në lidhje
me eventet).

## Pjesëtarët e projektit

- Dashamir Hoxha
- Lorenc Uku
