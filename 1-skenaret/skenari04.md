
# Skenari 4: Rregjistrimi i përdoruesve

## Rrjedha normale e ngjarjeve

Kamila dëshiron të rregjistrohet në mënyrë që mos ti japë gjithmonë
detajet e pagesës, të njoftohet nga aplikacioni për aktivitetet e
reja, si dhe të përfitojë nga uljet e mundshme të çmimeve që ofrohen
për përdoruesit e rregullt.

Për këtë ajo shkon te faqja e rregjistrimit dhe jep të dhënat e saj,
si emri, email-i, numri i telefonit, fjalëkalimi, etj. Sistemi i jep
mundësinë që të konfirmojë adresën email duke i dërguar një email
konfirmimi në adresën e saj. Po ashtu konfirmon edhe numrin e
telefonit duke i dërguar një SMS.

Më pas Kamila ka mundësi që të ruaj edhe mënyrën e pagesës (me kartë
krediti, me paypal, me bitcoin, etj.) si dhe detajet e pagesës
(p.sh. numrin e kartës së kreditit). Sistemi verifikon detajet e
pagesës duke paguar një sasi të vogël.

Gjithashtu, në profilin e saj Kamila mund të shtojë edhe njoftues të
cilët e njoftojnë automatikisht kur krijohen aktivitete të reja që
përputhen me preferencat e saj. Për këtë ajo plotëson filtrat e
aktiviteteve sipas kategorive, kohës, vendodhjes, organizuesit, etj.

## Rrjedhat alternative

### 1. Rregjistrimi si manaxher aktivitetesh

Çdo përdorues i rregjistruar mund të jetë edhe krijues dhe manaxher
aktivitetesh.  Por nëse këto aktivitete do jenë me pagesë (dmth bileta
është me pagesë), atëherë ai duhet të plotësojë edhe detajet e
llogarisë së tij bankare ku dëshiron të marrë pagesat e biletave. Për
këtë është një seksion i veçantë në profilin e tij.
