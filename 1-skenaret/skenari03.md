
# Skenari 3: Përshtypjet për një aktivitet

## Rrjedha normale e ngjarjeve

Albano ka ndjekur një koncert dhe dëshiron të lërë përshtypjet e tij
për të. Ai hap aplikacionin dhe shkon te faqja e përshtypjeve.
Applikacioni i kërkon që të ngarkojë ose të skanojë biletën që ka
përdorur, dhe me anë të biletës identifikon aktivitetin për të cilin
po lihen përshtypjet.

Te faqja e përshtypjeve Albano e vlerëson aktivitetin me 4 yje (nga 5
të mundshëm), dhe te fusha e shënimeve lë komentin e tij.

Albano mund të shikojë gjithashtu edhe komentet dhe vlerësimet që kanë
lënë pjesëmarrësit e tjerë, mund të ngarkojë edhe foto nga aktiviteti,
si dhe mund ta shpërndajë vlerësimin e tij në rrjetet sociale
(twitter, FB, etj.)

## Rrjedhat alternative

### 1. Biletë e pavlefshme

Nëse bileta e përdorur është e pavlefshme, ose e paskanuar, ose për një veprimtari që nuk ka ndodhur akoma, aplikacioni nxjerr
një mesazh gabimi dhe nuk e lejon Albanon të bëjë vlerësime.

### 2. Raportim problemi

Nëse Albano dëshiron të raportojë diçka negative te organizatorët e
ngjarjes, mund të zgjedhë opsionin e raportimit të problemit! Në këtë
rast shënimi i lënë do tu shkojë organizatorëve të ngjarjes. Nëse
Albano zgjedh edhe opsionin përkatës, ky shënim u shkon edhe
administratorëve të aplikacionit.
